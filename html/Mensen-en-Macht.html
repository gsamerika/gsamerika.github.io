<html>
	<head>
		<link rel="stylesheet" href="../css/main.css">
	</head>
	<body class="green nomar">
		<h3><strong>Mensen en Macht</strong></h3>
		<p>Voor 1492 leefden er in Amerika indianen. Het gebied was nog niet bekend in Europa. In 1492 kwam
Columbus aan in Amerika. Toen de Spanjaarden dit te horen hadden gekregen, gingen ze grote
gebieden koloniseren. Omdat de Spanjaarden paarden, geweren, kanonnen en harnassen hadden,
maakten de indianen geen schijn van kans. Ook verspreidden de Spanjaarden ziektes waarvoor de
Europeanen immuun waren geworden. Deze epidemie, die “The Great Dying” werd genoemd, heeft
98% van alle indianen het leven gekost. De indianen die niet stierven, of werden gedwongen om op
plantages te werken. Door de “Great Dying” kwam de Trans-Atlantische slavenhandel op gang, die
tot slaaf gemaakte mensen uit Afrika kochten om die in Amerika te laten werken. Uiteraard werden
niet alle indianen getroffen; vooral in het westelijke gebied waren bijna alle stammen in leven. In de
standenmaatschappij stonden de Europese Spanjaarden het hoogst, gevolgd door Amerikaanse
Spanjaarden, Mestiezen (blank-Indiaans), Mulatten (blank-zwart) en de Zambo’s (Indiaans-zwart).
Dan komen de vrij indianen en onderaan stonden de slaven.<br/></p>
		<p>Na het succes van de Spanjaarden volgden al snel meer koloniën. Ook de Fransen en Engelsen
kwamen naar Amerika. Maar omdat de Engelsen veel hadden gevochten met de Fransen in Europa,
was de staatskas leeg. Daarom ging Engeland steeds meer belastingen opleggen om meer geld te
krijgen. De kolonisten pikten dat niet, omdat zij niet in de Engelse regering zaten en dus niet mee
mochten beslissen over welke belastingen opgelegd zouden worden. “No taxation without
representation” zeiden zij. Hierdoor ontstond er een oorlog tussen de kolonisten en Engeland. Na
ongeveer tien jaar behaalden de kolonisten, met behulp van de Fransen en de Spanjaarden, de
overwinning op hun moederland. De dertien koloniën besloten dat zij wel vaker zouden willen
samenwerken, maar niet meer dan noodzakelijk. Daarom richtten ze een federatie op: de Verenigde
Staten.</p>
	</body>
</html>